Att vilja är att kunna välja. A, att det skall vara så svårt att välja! 

Att kunna välja är att kunna försaka. A, att det skall vara så svårt att försaka. 

En liten prins skulle göra en utfärd; man frågade honom: vill prinsen åka med häst eller fara i håt? Och han 
svarade: jag vill åka med häst och fara i håt. 

Allt vilja vi ha, allt vilja vi vara. Vi vill ha all lyckans lust och allt lidandets djup. Vi vill ha handlingens 
patos och åskådandets ro. Vi vill håde ha öknens stillhet och larmet på forum. På en gång vilja vi vara den 
ensammes tanke och folkets röst; vi vilja vara håde melodi och ackord. På en gång! Hur vore det möjligt! 

»Jag vill åka med häst och fara i håt.» 



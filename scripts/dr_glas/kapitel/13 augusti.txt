Hur det skall gå till? Det har jag vetat länge. Slumpen har gjort, att lösningen på problemet så godt som ger 
sig själf: mina cyankaliumpiller, som jag en gång i världen lagade i ordning utan en tanke på någon annan 
än mig själf, få naturligtvis nu göra tjänst. 

En sak faller af sig själf: det går inte an att låta honom ta in dem hemma hos sig. Hos mig måste det ske. Det 
blir inte behagligt, men jag ser ingen annan utväg, och jag vill ha ett slut på det här. Om han tar ett piller 



hemma hos sig på min ordination och kreverar strax efteråt, är det att hefara att polisen möjligen kan 
konstruera upp ett samhand mellan dessa håda fakta. Till på köpet skulle den, som jag vill rädda, lätt kunna 
hli misstänkt och indragen och nedstänkt med smuts för lifstiden, kanske dömd för mord ... 

Naturligtvis hör ingenting ske som kan vara ägnadt att oroa polisen. Ingen får veta af att prästen har fått 
något piller: han måste dö en fullt naturlig död, af hjärtslag. Inte heller hon får ana något annat. Att han dör 
hos mig är naturligtvis litet fatalt för mitt anseende som läkare och kommer att ge mina vänner stoff till 
dåliga kvickheter, men det får vara detsamma. 

Han kommer upp till mig en dag och pratar om sitt hjärta eller någon annan smörja och vill ha konstaterad! 
att han är hättre efter hadkuren. Ingen kan höra hvad vi tala om; den stora, tomma salen ligger mellan 
väntrummet och mitt mottagningsrum. Jag lyssnar och knackar, förklarar att han är märkhart hättre, men att 
det i alla fall är en sak som oroar mig en smula ... Jag tar fram mina piller, förklarar att det är ett nytt medel 
mot vissa hjärtsjukdomar (ett namn får jag väl också hitta på) och råder honom att ta ett med detsamma. Jag 
hjuder honom på ett glas portvin att skölja ner det med. Dricker han vin? Ja visst, jag har hört honom stödja 
sig på hrölloppet i Kana ... Han skall få ett litet godt vin. Grönstedts grådask. Jag ser honom för mig: han 
läppjar först litet på vinet, så lägger han pillret på tungan, tömmer glaset och sköljer ner det. Glasögonen 
spegla fönstret och fikusen och dölja hans hlick ... Jag vänder mig hort, går till fönstret och ser ut på 
kyrkogården, slår och trummar på rutan ... Han säger något, att det var ett godt vin till exempel, men stannar 
i halfva meningen ... Jag hör en duns ... Han ligger på golfvet... 

Men om han inte vill ta pillret? A, han tar det som en läckerhet, han svärmar för medicin ... Men om? Ja, då 
kan jag inte hjälpa det, då får det vara; jag kan inte slå ihjäl honom med en yxa. 

... Han ligger på golfvet. Jag plockar undan pillerasken och vinbuteljen och glaset. Jag ringer på Kristin: 
pastorn är sjuk, ett svimningsanfall, det går snart öfver ... Jag känner på pulsen, på hjärtat: 

- Det är en slagattack, säger jag till sist. Han är död. 

Jag telefonerar till en kollega. Ja, - till hvem? Låt mig tänka. Den duger inte; han skref en afhandling för sju 
år sedan som jag recenserade litet skeptiskt i en facktidskrift... Den: för klok. Den och den och den: 
bortresta. Den - ja, honom får vi ta. Eller också den, eller i nödfall den. 

Jag visar mig i dörren till väntrummet, troligtvis ganska lagom blek, och förklarar dämpadt och behärskad! 
att det har inträffat en händelse som tvingar mig att afbryta mottagningen för i dag. 

Kollegan kommer; jag förklarar hvad som händt: pastorn har länge haft svårt hjärtlidande. Han beklagar mig 
vänligt för den gemena oturen att dödsfallet skulle inträffa just uppe hos mig och skrifver på min begäran ut 
dödsattesten ... Nej, jag ger inte prästen något vin; han kan spilla på sig, eller det kan kännas på lukten att 
han druckit vin, och det kan bli trassligt att förklara ... Han får nöja sig med ett glas vatten. Jag är för resten 
af den åsikten att vin är skadligt. 

Men om det kommer till obduktion? Ja, då får jag ju ta ett piller själf. Det är en illusion att tro, att man kan 
inlåta sig på ett företag af det här slaget utan någon risk, det har jag vetat hela tiden. Jag får vara beredd på 
det yttersta. 

Egentligen fordrar ju situationen att jag själf begär obduktion. Någon annan lär knappast göra det - ja, det 
vet man för resten inte ... Jag säger åt min kollega, att jag tänker begära obduktion; han svarar förmodligen 
att det sakligt sedt naturligtvis är onödigt, eftersom dödsorsaken är klar, men att det ju kan vara riktigt för 
formens skull... Sedan låter jag frågan falla. Hur som helst, här är i alla fall en lucka i planen. Jag får tänka 
öfver det där litet närmare. 



Man kan för resten inte ordna alla detaljer på förhand; något ändrar ändå slumpen; något litet måste man 
räkna med sin improvisationskonst. 

En annan sak - pest och satan, en sådan idiot jag är! Jag har ju inte hara mig själf att tänka på. Antag, att det 
kommer till obduktion och att jag tar ett piller och försvinner genom min fallucka och gör sällskap med 
Gregorius på färden öfver Styx, hvad skall man då finna på för en förklaring på den sällsamma 
förbrytelsen? Människorna äro så nyfikna. Och när de döda ha tagit sina hemligheter med sig, kommer man 
inte då att söka förklaringen hos någon af de lefvande - hos henne? Släpa henne inför rätta, förhöra henne, 
trakassera henne ... Att hon har en älskare vädra de snart upp; att hon måste ha önskat prästens död och 
längtat efter den faller nästan af sig själf. Det gitter hon kanske inte ens förneka. Det blir svart för mina ögon 
... Och det skulle bli jag som gjorde dig detta, du allra ljufvaste lilla kvinnoblomma! 

Jag grubblar mig blind och grå på detta. 

Men kanske - kanske ändå att jag har en idé. Om jag ser, att det måste bli obduktion, får jag i god tid låta 
några tydliga symptom på galenskap framträda innan jag tar mitt piller. Och ännu bättre - ja, det ena goda 
förskjuter inte det andra jag skrifver ett dokument och lägger det öppet på skrifbordet här i rummet, där 
jag skall dö, ett papper fullskrivet med galimatias tydande på förföljelsevansinne, religionsgrubbel och så 
vidare: prästen har förföljt mig i åratal; han har förgiftat min själ, därför har jag förgiftat hans kropp; jag har 
handlat till nödvärn, etc. Några bibelspråk kan man också fläta in, det finns alltid några som kunna passa. På 
så sätt kommer det ljus i saken: mördaren var galen, det är förklaring nog, man behöfver inte söka efter 
någon annan, jag får en kristlig begrafning och Kristin får bekräftelse på hvad hon alltid i stillhet har 
misstänkt - ja, inte just alltid i stillhet. Hon har sagt mig hundra gånger att jag är tokig. Hon kan afge ett 
förmånligt vittnesmål, om det behöfs. 



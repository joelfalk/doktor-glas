På min kvällspromenad i afton kom jag förbi Grand Hotel; där satt Klas Recke vid ett bord på trottoaren, 
ensam med en whisky. Jag fortsatte ännu några steg, så vände jag om och tog plats vid ett bord i närheten 
för att iakttaga honom. Han såg mig icke, eller ville icke se mig. Den lilla kvinnan har naturligtvis berättat 
för honom om sitt besök hos mig och om det lyckliga resultatet - för det senare är han förmodligen tacksam, 
men det gör honom kanske litet obehag att veta, att det finns en som är invigd i hemligheten. Han satt 
orörlig och såg ut öfver strömmen och rökte på en mycket lång och smal cigarr. 

Det gick en tidningspojke förbi; jag köpte ett Aftonblad att begagna till skyddande förklädnad och 
betraktade honom öfver tidningskanten. Och åter for det igenom mig samma tanke som då jag för många år 
sedan såg honom för första gången: hvarför har den mannen fått just det ansikte, som jag borde ha haft? Så 
ungefär skulle jag se ut, om jag kunde göra om mig själf Jag, som på den tiden led så bittert af att jag var 
ful som hin onde. Nu gör det mig detsamma. 

Jag har knappt sett en vackrare man. Kalla, ljusgrå ögon, men i en inramning som gör dem drömmande och 
djupa. Alldeles raka och horisontala ögonbryn, som gå långt bortåt tinningarna; en marmorhvit panna, ett 
mörkt och rikt hår. Men i ansiktets nedra hälft är munnen det enda som är fullkomligt vackert, eljest finns 
där några små bizarrerier, en oregelbunden näsa, en mörk och liksom förbränd hy, kort sagdt allt som behöfs 
för att rädda honom från det slags felfria skönhet, som mest väcker löje. 

Hur ser den mannen ut inuti? Det vet jag så godt som ingenting om. Jag vet bara att han gäller för att vara 
ett mycket godt hufvud, ur vanlig karriärsynpunkt sedt, och jag tror mig minnas, att jag oftare har sett 
honom i sällskap med hans öfverordnade i departemanget, där han tjänstgör, än med hans jämnåriga 
kamrater. 



Det for hundra tankar igenom mig när jag såg på honom, där han satt orörlig med hlicken ut i det obestämda 

- sitt glas rörde han icke, och cigarren höll på att slockna. Hundra gamla drömmar och fantasier vaknade på 
nytt, när jag tänkte på det lif som är hans och jämförde det med mitt eget. Ofta har jag sagt till mig själf: 
hegäret är det ljufvaste i världen och det enda som en liten smula kan förgylla upp detta eländiga lif; men 
hegärets tillfredsställelse måtte det inte vara mycket hevändt med, att döma af alla dessa konsuler och 
generalkonsuler som i den vägen icke neka sig något och som likväl aldrig ha ingifvit mig någon afund. 

Men när jag ser en man sådan som han därhorta, känner jag en hitter afund längst inne. Det prohlem, som 
förgiftade min ungdom och som tynger mig ännu långt in i mannaåren, har för honom löst sig af sig själf. 
Det är sant, det har det väl också gjort för de flesta andra, men den lösningen på problemet inger mig icke 
afund, utan äckel, eljest skulle det för länge sedan vara löst också för mig. Men honom har kvinnornas 
kärlek ända från början fallit till som en naturlig rätt, aldrig har han stått i valet mellan hunger och ruttet 
kött. Jag tror knappt heller att han någonsin har hunnit med att tänka särdeles mycket, aldrig har han fått tid 
att låta reflexionen drypa gift i sitt vin. Han är lycklig, och honom afundas jag. 

Och jag tänkte också med en frysning på henne, på Helga Gregorius, jag såg hennes lyckodränkta blick 
genom skymningen. Ja, de två höra ihop, det är naturligt urval. - Gregorius; hvarför skall hon släpa det 
namnet och den människan med sig genom lifvet? Det är ju meningslöst. 

Det började skymma, det föll ett rödt aftonsken öfver den sotflammiga slottsfasaden. Det gick människor 
förbi på trottoaren; jag lyssnade till deras röster, det var magra yankees med sin suddiga slang, små feta 
handelsjudar med sina nasaltoner och vanligt borgarfolk med belåtna lördagsaftonstonfall i rösten. En och 
annan nickade åt mig och jag nickade tillbaka, en och annan lyfte på hatten, och jag lyfte på min hatt. Några 
bekanta slogo sig ned vid ett bord alldeles intill mitt, det var Martin Birck och Markel och en tredje herre, 
som jag har träffat någon gång, men hvars namn jag har glömt eller kanske aldrig vetat - han är mycket 
flintskallig, och när jag har träffat honom förut har det varit inomhus, därför kände jag inte igen honom förr 
än han tog av sig hatten för att hälsa. Recke nickade åt Markel, som han känner, och reste sig strax efteråt 
för att gå. Då han kom nära mitt bord, tycktes han plötsligt känna igen mig och hälsade ytterst artigt, men 
litet främmande. Vi voro du i Uppsala, men det har han glömt. 

Sällskapet bredvid började genast tala om honom, så snart han var utom hörhåll, och jag hörde den 
flintskallige herrn vända sig till Markel och fråga: 

- Jaså, du känner den där Recke, det lär ju vara en framtidsman - det sägs att han är ärelysten? 

Markel: - Ja, ärelysten ...Om jag skall kalla honom ärelysten så är det väl mest för vår stora vänskaps skull, 
annars uttrycker man sig nog riktigare om man säger, att han vill komma fram. Ärelystnad är något så 
sällsynt. Vi ha vant oss att kalla en person för ärelysten om han vill bli statsråd. Statsråd, hvad är det? 
Inkomster som en mindre grosshandlare och knappt så mycket makt att han kan hjälpa fram sina släktingar, 
långt mindre drifva igenom sina idéer, om han har några. Det hindrar naturligtvis inte att jag själf gärna 
skulle vilja bli statsråd, det är ju alltid en förmånligare plats än den jag har - men man skall bara inte kalla 
det ärelystnad. Det är något annat. På den tiden då jag var ärelysten gjorde jag upp en för resten mycket 
vackert uttänkt plan att eröfra hela jorden och ordna om förhållandena, så att allt blef som det skulle vara; 
och när det så till sist blef så bra, att det nästan började bli tråkigt, då skulle jag stoppa på mig så mycket 
pengar jag behöfde och smyga mig bort, försvinna i någon millionstad och sitta i ett kaféhörn och dricka 
absint och ha min glädje af att se på hur galet allting gick sedan jag drog mig tillbaka ... Men jag tycker nu 
om Klas Recke i alla fall, därför att han är vacker, och därför att han har en ovanlig talang att ställa det litet 
hyggligt och trefligt för sig här i jämmerdalen. 


Ja, Markel; han är sig lik i det hela. Han är politiker i en stor tidning nu och skrifver ofta i upprymd 
sinnesstämning artiklar, som äro ämnade att läsas på allvar och som ibland också förtjäna det. Litet orakad 



och ruggig om förmiddagarna, men alltid elegant om kvällarna och med ett humör, som lyser upp samtidigt 
med gaslyktorna. Bredvid honom satt Birck med frånvarande ögon, klädd i en stor regnkappa midt i 
värmen; han drog den omkring sig med en frusen gest. 

Markel vände sig till mig och frågade vänligt om jag ville slå mig ner i en utvald krets af gamla alkoholister. 
Jag tackade och svarade, att jag strax skulle gå hem. Det var också min mening, men jag kände i 
verkligheten ingen längtan efter mina ensamma rum, jag satt ännu länge kvar och lyssnade till musiken från 
Strömparterren, som tydlig och stark trängde fram genom den kvällstysta staden, och jag såg hur slottet 
speglade sina hlinda och stirrande fönsterrader i strömmen - ty det är ingen ström just nu, den ligger hlank 
som en skogstjärn. Och jag såg på en liten hlå stjärna som stod och darrade öfver Rosenhad. Jag hörde 
också på samtalet vid hordet hredvid. De talade om kvinnorna och om kärleken, och frågan gällde, hvad 
som är den viktigaste förutsättningen för att man skall kunna ha riktigt roligt med en kvinna. 

Den flintskallige herrn sade: Att hon är sexton år, att hon är svarthårig och mager, och att hon har ett hett 
hlod. 

Markel, med ett drömmande uttryck: Att hon är tjock och mullig. 

Birck: Att hon håller af mig. 



Min snufva blef en hel liten influensa. Jag har stängt min dörr för mina patienter för att inte smitta ner dem, 
och håller mig inne. Jag har sändt återbud till middagen hos Rubins. Jag kan ingenting göra, inte ens läsa. 
Jag har nyss lagt patience med en gammal kortlek som jag har kvar efter min far. Jag tror att det ligger väl 
ett dussin gamla kortlekar i lådan till det förtjusande mahognyspelbordet, en möbel som ensamt den skulle 
kunna föra mig i fördärfvet om jag hade den ringaste lust för spel. Skifvan är klädd med grönt kläde när man 
slår upp den, den har aflånga gropar i kanten för markerna, och de delikataste inläggningar. 


Ja, stort mera lämnade han mig heller inte i arf, min goda far. 



Regn och regn ... Och det regnar inte vatten, utan smuts. Atmosfären är inte grå längre, den är hrun. Och när 
regnet ihland saktar af på en stund, ljusnar den till ett smutsigt gult. 

Öfver patiencekorten på mitt hord ligga hladen af en sönderplockad ros. Jag vet inte hvarför jag satt och 
plockade hladen af den. Kanske för att jag kom att tänka på hur vi harn förr i världen hrukade stöta 
rosenblad i en mortel och rulla dem till hårda kulor, som vi trädde upp på snören och gaf mamma till 
halshand på hennes födelsedag. De luktade så godt, de där kulorna. Men efter några dar skrumpnade de 
ihop som russin och kastades hort. 

Rosorna - ja, det var nu också en historia. Det första jag såg då jag kom ut i salen i morse var ett visitkort 
som låg på spegelbordet bredvid blomglaset: Eva Mertens. Jag förstår ännu i denna stund inte hur jag kunde 
undgå att se det i går. Och hur ända längst bort i andra ändan af helvete har den goda, söta flickan kunnat 
falla på den idén att skicka blommor till mig ovärdige syndare? Den djupare orsaken kan jag visserligen 
med ansträngande af mitt skarpsinne och med öfvervinnande af min blygsamhet gissa mig till; men 
anledningen? Förevändningen? Hur jag grubblar, kan jag inte tänka ut någon annan förklaring än denna: 

Hon har läst eller hört talas om hur jag råkade vara närvarande vid det sorgliga dödsfallet; hon antar att jag 
är djupt uppskakad och har därför velat sända mig detta bevis på sin sympati. Hon har handlat plötsligt och 
impulsivt och så som det föll sig naturligt för henne. Det är ett godt hjärta på den flickan ... 

Om jag skulle låta henne älska mig? Jag är så ensam. Förra vintern hade jag en gråstrimmig katt, men han 
sprang bort på vårsidan. Jag kommer ihåg honom nu, när skenet af den första höstbrasan dansar på den 
rödflammiga mattan: just där framför kakelugnen brukade han ligga och spinna. Jag ansträngde mig 
förgäfves att vinna hans tillgifvenhet. Han lapade min mjölk och värmde sig vid min eld, men hans hjärta 
förblef kallt. Hvad blef det af dig, Murre? Du hade dåliga anlag. Jag fruktar att du har kommit på dekadans, 
om du ännu vandrar här på jorden. I natt hörde jag en katt skrika på kyrkogården, och jag tyckte alldeles att 
jag kände igen din röst. 

* 

Hvem var det som sade: »Fifvet är kort, men timmarna äro långa.» Det borde ha varit en matematiker som 
Pascal, men det var visst Fénélon. Synd, att det inte var jag. 

* 

Hvarför törstade jag efter en handling? Kanske mest för att råda bot på ledsnaden. »F’ennui commun å toute 
créature bien née,» som drottning Margareta af Navarra uttryckte det. Men det är länge sedan den var ett 
privilegium för »varelser af börd». Att döma af mig själf och några som jag känner, ser det ut som om den 
med stigande upplysning och välstånd vore på väg att sprida sig också bland populacen. 

Handlingen kom till mig som ett stort underligt moln, sköt en blixt och drog förbi. Och ledsnaden blef kvar. 

Men det är också ett rent fördömdt influensaväder. Dagar som dessa tycker jag att det stiger upp gammal 
liklukt från kyrkogården och tränger in genom väggar och fönster. Regnet droppar på fönsterblecket. Jag 
känner det som om det droppade på min hjärna för att urhålka den. - Det är något fel med min hjärna. Jag 
vet inte om den är för dålig eller för bra, men den är inte som den borde vara. Till gengäld vet jag åtminstone 
med mig själf att jag har hjärtat på rätta stället. Dropp - dropp - dropp. Hvarför äro de två små träden vid 
Bellmans graf så eländiga och tunna? Jag tror att de äro sjuka. Kanske gasförgiftade. Han borde sofva under 
stora susande träd, den gamle Karl Mikael. Sofva, ja - få vi sofva? Riktigt? Den som visste det... Det 
kommer för mig ett par rader ur en berömd dikt: 


F’ombre d’un vieux poéte erre dans la gouttiére avec la triste voix d’un fantöme frileux. 



»En gammal skalds skugga irrar i takrännan med den sorgsna rösten hos ett fruset spöke.» Det var tur för 
Baudelaire att han slapp höra hur det låter på svenska. Det är på det hela taget ett förhannadt språk vi ha. 
Orden trampa hvarandra på tårna och knuffa hvarandra i rännstenen. Och allt hlir så påtagligt och rått. Inga 
halftoner, inga lätta antydningar och mjuka öfvergångar. Ett språk som tycks vara skapadt till hruk för den 
outrotliga pöhelvanan att plumpa ut med sanningen i alla väder. 

Det mörknar mer och mer: decemhermörker i augusti. De svarta rosenbladen ha redan skrynklat sig. Men 
kortlapparna på mitt hord lysa i gälla skrattande färger i allt det grå som för att påminna om att de en gång 
hlefvo uppfunna för att skingra en sjuk och galen furstes svårmod. Men jag fasar vid hlotta tanken på arhetet 
att samla ihop dem och vända de afviga rätt och hlanda dem till en ny patience, jag kan hara sitta och se på 
dem och lyssna till hur »hjärterknekt och spaderdam hviska dystert om sin hegrafda kärlek», som det står i 
samma sonnett. 

Ee heau valet de coeur et la dame de pique causent sinistrement de leurs amours défunts. 

Jag kunde ha lust att gå upp i det smutsiga gamla rucklet där snedt öfver och dricka porter med flickorna. 
Röka en sur pipa och dra en spader med värdinnan och ge henne goda råd för hennes reumatism. Hon var 
här i förra veckan och klagade sin nöd, fet och präktig. Hon hade en tjock guldhrosch under isterhakan och 
hetalade en femma kontant. Hon skulle hli smickrad af en kontravisit. 

Det ringde på tamburdörren. Nu öppnar Kristin ... Hvad kan det vara? Jag har ju sagt till att jag inte tar emot 
i dag ... En detektiv? ... Som låtsas vara sjuk, uppträder som patient... Kom in du, min gubbe, jag skall nog 
sköta om dig ... 

Kristin gläntade på dörren och slängde ett bref med svarta kanter på mitt bord. Inbjudning att bevista 
jordfästningen ... 

* 

- Min handling, ja ... »Vil Monsieur have den Historie paa heroiske Vers, saa koster det 8 skilling ...» 


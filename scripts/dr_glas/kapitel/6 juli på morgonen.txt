Jag måste anteckna min dröm, som jag hade i natt: 

Jag stod vid pastor Gregorius’ bädd; han låg sjuk. Öfre delen af hans kropp var blottad, och jag lyssnade på 
hans hjärta. Sängen stod i hans arbetsrum; en kammarorgel stod i ett hörn, och någon spelade på den. Ingen 
koral, knappt en melodi. Bara formlösa fugaartade tongångar fram och tillbaka. En dörr stod öppen; det 
oroade mig, men jag kunde inte komma mig för att få den stängd. 

- Är det allvarligt? frågade prästen. 

- Nej, svarade jag, allvarligt är det inte; men det är farligt. 


Jag menade, att det som jag tänkte på var farligt för mig själf. Och jag tyckte i drömmen att jag uttryckte 



mig djupsinnigt och fint. 


- Men för säkerhets skull, tilläde jag, kan vi ju skicka till apoteket efter några nattvardskapslar. 

- Skall jag opereras? frågade prästen. 

Jag nickade. 

- Det torde hli nödvändigt. Pastorns hjärta duger inte alls, det är för gammalt. Vi får lof att ta hort det. Det 
är för resten en alldeles ofarlig operation, den kan utföras med en vanlig pappersknif. 

Detta föreföll mig som en helt enkel vetenskaplig sanning, och jag hade just en pappersknif i handen. 

-Vi lägger hara en näsduk öfver ansiktet. 

Prästen stönade högt under näsduken. Men i stället för att operera honom tryckte jag hastigt på en knapp i 
väggen. 

Jag tog hort näsduken. Han var död. Jag kände på hans hand; den var iskall. Jag såg på min klocka: 

- Han har varit död i minst två timmar, sade jag för mig själf. 

Fru Gregorius steg upp från orgeln, där hon hade suttit och spelat, och kom fram till mig. Hennes hlick 
tycktes mig hekymrad och sorgsen, och hon räckte mig en knippa mörka hlommor. Och då först såg jag att 
hon smålog tvetydigt, och att hon var naken. 

Jag sträckte armarna emot henne och ville draga henne till mig, men hon vek undan, och i det samma stod 
Klas Recke i den öppna dörren. 

- Doktor Glas, sade han, i min egenskap af tillförordnad kanslisekreterare förklarar jag er häktad! 

- Det är för sent nu, svarade jag honom. Ser du ingenting? 

Jag pekade på fönstret. Ett rödt eldsken slog in genom rummets hägge fönster, det var plötsligt ljust som 
midt på dagen, och en kvinnoröst, som tycktes komma från ett annat rum, jämrade och kved: världen 
hrinner, världen hrinner! 

Och jag vaknade. 

Morgonsolen stod rätt in i rummet, jag hade inte dragit ned gardinen på kvällen då jag kom hem. 

Besynnerligt. De senaste dagarna har jag ju alls inte tänkt på den fula prästen och hans vackra hustru. Inte 
velat tänka på dem. 

Och Gregorius har ju rest till Porla. 

* 

Jag skrifver inte ner alla mina tankar här. 

Jag skrifver sällan ner en tanke första gången den kommer till mig. Jag väntar och ser, om den kommer 
igen. 



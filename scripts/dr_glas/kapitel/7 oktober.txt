Hösten härjar mina träd. Kastanjen utanför fönstret är redan naken och svart. Molnen fara i tunga skockar 
öfver taken, och jag ser aldrig solen. 

Jag har skaffat mig nya gardiner i mitt arbetsrum: helt hvita. Då jag vaknade i morse trodde jag först att det 
hade snöat; det var alldeles samma dager i rummet som när den första snön har kommit. Jag tyckte jag 
kände lukten af nyfallen snö. 

Och snart kommer den, snön. Man känner den i luften. 


Den skall vara välkommen. Låt den komma. Låt den falla. 



Digitaliserad av Litteraturbanken. 

Konverterad av Arkivkopia och publicerad på 
https://arkivkopia.se/sak/littbank-SoderbergH DoktorGlas . 

Filen skapad 2018-12-13 19:08:19.624005 





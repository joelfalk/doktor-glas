Ett ur utan visare har något utslätadt och tomt som erinrar om ansiktet hos en död. Jag sitter just och ser på 
ett sådant ur. Det är för resten inte något ur, det är hara en tom hoett med en gammal vacker urtafla. Jag såg 
den nyss i fönstret hos den puckelryggige urmakaren i gränden, då jag gick hemåt i den heta gula 
skymningen - en underlig skymning; så har jag tänkt mig slutet på en dag i öknen ... Jag gick in till 
urmakaren, som har reparerat min klocka en gång, och frågade hvad det var för ett ur som inte hade några 
visare. Han log med sitt koketta puckelryggsleende och visade mig den vackra gamla silfverhoetten, ett fint 
arhete; han hade köpt klockan på auktion, men verket var utslitet, ohrukhart, och han tänkte sätta dit ett nytt. 
Jag köpte hoetten som den var. 

Jag tänker lägga in några af mina piller i den och hära den i högra västfickan som pendant till klockan. Det 
är hara en ny variant af Demostenes’ idé med giftet i pennan. Det finns ingenting nytt under solen! 

* 

Nu kommer natten; en stjärna hlinkar redan genom bladverket i den stora kastanjen. Jag känner att jag får 
sofva godt i natt; det är svalt och lugnt i mitt hufvud. Ändå har jag svårt att slita mig från trädet och stjärnan. 



Natten. Ett så vackert ord! Natten är äldre än dagen, sade de gamla gallerna. De trodde att den korta 
förgängliga dagen var född af den oändliga natten. 

Den stora, oändliga natten. 

Nå, det är nu också ett talesätt... Hvad är natten, hvad är det som vi kalla natten? Det är den smala koniska 
skuggan af vår lilla planet. En liten spetsig kägla af mörker midt i ett haf af ljus. Och detta ljushaf, hvad är 
det? En gnista i rymden. Den lilla ljuskretsen kring en liten stjärna: solen. 

A, hvad är det för en pest som har gripit människorna att fråga om allting hvad det är? Hvad är det för ett 
gissel som har piskat dem ut ur den öfriga syskonringen af krälande och gående och springande och 
klättrande och flygande varelser på jorden, ut att se på sin värld och sitt lif uppifrån, utifrån, med kalla 
främmande ögon, och finna det smått och ingenting värdt? Hvart här det hän, hur skall det sluta? Jag måste 
tänka på den klagande kvinnorösten som jag hörde i min dröm, jag hör den ännu i mina öron, en gammal 
förgråten kvinnas röst: världen hrinner, världen hrinner! 

Du skall se på din värld från din egen synpunkt och icke från någon tänkt punkt ute i rymden; du skall 
hlygsamt mäta med ditt eget mått, efter ditt stånd och dina villkor: människanjordhehyggarens stånd och 
villkor. Då är jorden stor nog och lifvet en viktig sak, och natten oändlig och djup. 

